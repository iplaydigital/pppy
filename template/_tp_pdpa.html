
<section class="keypageall">
    <div class="w-layout-blockcontainer keypagecontainer w-container">
      <h1 class="keypagetext">นโยบายความคุ้มครองข้อมูลส่วนบุคคล</h1>
    </div>
  </section>
  <div class="w-layout-blockcontainer maincontainer w-container">
    <div class="textdetailsub">ปรับปรุงล่าสุด เดือน กันยายน 2565</div>
    <p class="text_praragraph">มูลนิธิเพาะพันธุ์ปัญญา ( “<strong>มูลนิธิฯ</strong>” ) จดทะเบียนก่อตั้งขึ้น เมื่อวันที่ 3 ธันวาคม 2565 โดยยึดมั่นในการดำเนินงานอย่างมีจรรยาบรรณ เคารพและปฏิบัติตามกฎหมายที่บังคับใช้ และตระหนักถึงการได้รับความไว้วางใจจากท่าน มูลนิธิฯ เข้าใจดีว่าท่านต้องการความปลอดภัยในการทำธุรกรรมและการเก็บรักษาข้อมูลส่วนบุคคล ดังนั้น มูลนิธิฯ จึงให้ความสำคัญด้านการเคารพสิทธิในความเป็นส่วนตัวของท่านและการรักษาความปลอดภัยของข้อมูลส่วนบุคคลของท่าน โดยได้กำหนดนโยบาย ระเบียบ และหลักเกณฑ์ต่างๆ ในการดำเนินงานของมูลนิธิฯ ด้วยมาตรการที่เข้มงวดในการรักษาความปลอดภัยของข้อมูลส่วนบุคคล เพื่อให้ท่านมั่นใจว่า ข้อมูลส่วนบุคคลของท่านจะถูกนำไปใช้ตรงตามความต้องการของท่านและถูกต้องตามกฎหมาย<br>‍</p>
    <p class="text_praragraph"><br>1. นโยบายฉบับนี้มีขึ้นเพื่ออะไรนโยบายฉบับนี้ใช้เพื่อแจ้งให้ท่านในฐานะที่เป็นผู้รับบริจาค/ ผู้บริจาค/ ผู้รับทุนการศึกษา/ครูและ/หรือนักเรียนที่สมัครเข้าร่วมกิจกรรม หรือบุคคลอื่นใด ซึ่งเป็นเจ้าของข้อมูลส่วนบุคคลทราบถึงวัตถุประสงค์และรายละเอียดของการเก็บรวบรวม ใช้ และ/หรือเปิดเผยข้อมูลส่วนบุคคล ตลอดจนสิทธิตามกฎหมายของท่านที่เกี่ยวข้องกับข้อมูลส่วนบุคคล<br><br>2. ข้อมูลส่วนบุคคลอะไรบ้างที่มูลนิธิฯ เก็บรวบรวม ใช้ และ/หรือเปิดเผย<br><br>2.1 ข้อมูลส่วนบุคคล คือ ข้อมูลที่ทำให้สามารถระบุตัวตนของท่านได้ ไม่ว่าทางตรงหรือทางอ้อม  ได้แก่<br>‍<br>   2.1.1 ข้อมูลส่วนบุคคลที่ท่านให้ไว้แก่มูลนิธิฯ โดยตรง หรือให้ผ่านมูลนิธิฯ หรือมีอยู่กับมูลนิธิฯ ทั้งที่เกิดจากการใช้บริการ ติดต่อ เยี่ยมชม ค้นหา สมัครเข้าร่วมกิจกรรมต่าง ๆ ผ่านช่องทางของมูลนิธิฯ หรือ ผู้ที่ได้รับมอบหมาย หรือช่องทางอื่นใด<br>‍
         2.1.2 ข้อมูลส่วนบุคคลที่มูลนิธิฯ ได้รับหรือเข้าถึงได้จากแหล่งอื่นซึ่งไม่ใช่จากท่านโดยตรง เช่น หน่วยงานของรัฐ เป็นต้น ซึ่งมูลนิธิฯ จะเก็บรวบรวมข้อมูลจากแหล่งอื่นต่อเมื่อได้รับความยินยอมจากท่านตามที่กฎหมายกำหนด เว้นแต่มูลนิธิฯ มีความจำเป็นตามกรณีที่กฎหมายอนุญาต ข้อมูลส่วนบุคคลของท่านที่มูลนิธิฯ เก็บรวบรวม ใช้ และ/หรือเปิดเผย เช่น
       - ข้อมูลส่วนตัว เช่น ชื่อ นามสกุล อายุ วันเดือนปีเกิด สถานภาพสมรส เลขประจำตัวประชาชน เลขประจำตัวผู้เสียภาษี อาชีพ
       - ข้อมูลการติดต่อ เช่น ที่อยู่อาศัย สถานที่ทำงาน หมายเลขโทรศัพท์ ที่อยู่อีเมล ไอดีไลน์ 
       - ข้อมูลธุรกรรมทางการเงิน เช่น เลขบัญชีเงินฝาก รายละเอียดการโอน/ ชำระเงิน และ/หรือ รับโอน/ รับชำระเงิน 
       - ข้อมูลการบริจาค เช่น รายละเอียดการรับบริจาค รายละเอียดการให้บริจาค รายละเอียดการซื้อสินค้าบริจาค 
       - ข้อมูลบนเอกสารที่ออกโดยหน่วยงานราชการ (เช่น สำเนาบัตรประจำตัวประชาชน สำเนาหนังสือเดินทาง สำเนาบัตรประจำตัวข้าราชการ / รัฐวิสาหกิจ สำเนาทะเบียนบ้าน สำเนาสูติบัตร สำเนาใบเปลี่ยนชื่อ สำเนาใบอนุญาตขับขี่รถยนต์ หรือเอกสารที่ใช้ในการระบุและยืนยันตัวตนที่มีลักษณะเดียวกัน) 
       - ข้อมูลอื่นๆ เช่น เสียง ภาพนิ่ง ภาพเคลื่อนไหว และข้อมูลอื่นใดที่ถือว่าเป็นข้อมูลส่วนบุคคลภายใต้กฎหมายคุ้มครองข้อมูลส่วนบุคคล<br>‍<br>   
       2.2 ข้อมูลส่วนบุคคลที่ละเอียดอ่อน (Sensitive Data) คือ ข้อมูลส่วนบุคคลที่กฎหมายกำหนดเป็นการเฉพาะ โดยมูลนิธิฯ ไม่มีเจตนาในการเก็บรวบรวมข้อมูลส่วนบุคคลที่ละเอียดอ่อนจากท่าน หากแต่ในบางกรณี มูลนิธิฯ อาจจำเป็นต้องเก็บรวบรวมข้อมูลส่วนบุคคลที่ละเอียดอ่อนจากท่านเพื่อประกอบการดำเนินงานของมูลนิธิฯ เช่น ข้อมูลสุขภาพ เชื้อชาติ เผ่าพันธุ์ ศาสนา ความพิการ ทั้งนี้ มูลนิธิฯ จะเก็บรวบรวม ใช้ และ/หรือ เปิดเผยข้อมูลส่วนบุคคลที่ละเอียดอ่อนต่อเมื่อมูลนิธิฯ ได้รับความยินยอมโดยชัดแจ้งจากท่าน หรือในกรณีที่มูลนิธิฯ มีความจำเป็นตามกรณีที่กฎหมายอนุญาต โดยจะดำเนินการเป็นคราวๆ ไปเมื่อต้องเก็บรวบรวมข้อมูลส่วนบุคคลที่ละเอียดอ่อนจากท่าน (ต่อไปในนโยบายฉบับนี้หากไม่กล่าวโดยเฉพาะเจาะจงจะเรียกข้อมูลส่วนบุคคลและข้อมูลส่วนบุคคลที่มีความอ่อนไหวที่เกี่ยวกับท่านข้างต้น รวมกันว่า “ข้อมูลส่วนบุคคล”) <br><br>
      3. มูลนิธิฯ เก็บรวบรวม ใช้ และ/หรือเปิดเผยข้อมูลส่วนบุคคลของท่าน เพื่อวัตถุประสงค์ใดบ้าง มูลนิธิฯ จะดำเนินการเก็บรวบรวมข้อมูลส่วนบุคคลของท่าน เพื่อประโยชน์ของท่านในการดำเนินงานของมูลนิธิฯ ตลอดจนเพื่อปฏิบัติตามกฎหมายใดๆ ที่มูลนิธิฯ หรือท่านต้องปฏิบัติตาม และเพื่อวัตถุประสงค์อื่นใดตามที่ระบุในนโยบายฉบับนี้ ดังนี้ <br>‍<br>
      3.1 เพื่อให้ท่านได้ใช้บริการของมูลนิธิฯ ได้ตรงตามวัตถุประสงค์ของท่าน และเพื่อการอื่นที่จำเป็นภายใต้กฎหมาย <br>
      3.1.1 เพื่อให้ท่านสามารถใช้บริการของมูลนิธิฯ ได้ตามความประสงค์ซึ่งท่านเป็นคู่สัญญาอยู่กับมูลนิธิฯ หรือเพื่อใช้ในการดำเนินการตามคำขอของท่านก่อนใช้บริการของมูลนิธิฯ (Contractual Basis) เช่น ใช้บริการของมูลนิธิฯเพื่อเรียนรู้ตามแนวทางของโครงการเพาะพันธุ์ปัญญา <br>
      3.1.2 เพื่อประโยชน์สาธารณะ หรือปฏิบัติหน้าที่ในการที่ใช้อำนาจรัฐที่ได้มอบหมายให้มูลนิธิฯ เป็นผู้ดำเนินการ (Public Interest) เช่น  <br>
      (1) เพื่อส่งเสริมและสนับสนุนการพัฒนาสมรรถนะของครูและนักเรียนให้มีทักษะสำคัญสำหรับการเรียนรู้ในศตวรรษที่ 21 <br>
      (2) เพื่อสร้างเครือข่ายครูและนักเรียนที่สนใจแนวทางการพัฒนาครูและนักเรียนตามแบบของโครงการเพาะพันธุ์ปัญญาที่ใช้การวิจัยเป็นฐานพัฒนาการเรียนรู้ <br>
      (3) เพื่อสนับสนุนการจัดตั้งศูนย์การเรียนรู้ หรือศูนย์ฝึกอบรมและพัฒนาทักษะครูและนักเรียน โดยไม่แสวงหากำไร <br>
      (4) เพื่อสนับสนุนการเผยแพร่และขยายผลแนวทางการพัฒนาการศึกษาที่มีประสิทธิภาพไปสู่วงกว้าง  <br>
      (5) เพื่อดำเนินการหรือร่วมมือกับสถาบันและองค์กรพันธมิตร  <br>ในการกำหนดหลักเกณฑ์การจัดกิจกรรมเพื่อพัฒนาครูและนักเรียนสู่กลุ่มเยาวชนเพื่อความสมดุลและยั่งยืน รวมถึงการพัฒนาการสร้างความสามารถและทักษะใหม่ๆ เพื่อการสร้างเศรษฐกิจ สังคม สิ่งแวดล้อม และธรรมาภิบาล รวมถึงความรู้ด้านอื่นๆ เพื่อให้บรรลุเป้าหมายการพัฒนาอย่างยั่งยืน <br>
      (6) เพื่อคัดเลือกครูแกนนำและนักเรียนเพื่อเข้าร่วมฝึกอบรมเพื่อพัฒนากิจกรรมเพื่อความยั่งยืน<br>
      (7) เพื่อดำเนินการหรือร่วมมือกับองค์กรการกุศล องค์กรสาธารณประโยชน์ หรือภาคส่วนต่างๆ  จัดหาเงินทุนสนับสนุน เพื่อการศึกษา ฝึกอบรม ค้นคว้า วิจัย และการพัฒนาทักษะครูและนักเรียน <br>
      (8) เพื่อดำเนินการอื่นใดที่เกี่ยวข้องกับการส่งเสริม พัฒนา หรือสนับสนุน แนวทางการเรียนการสอน บุคลากรทางการศึกษา ครูและนักเรียน<br><br>
      3.1.3 เพื่อปฎิบัติหน้าที่ตามกฎหมายที่เกี่ยวข้องหรือใช้บังคับ (Legal Obligation) เช่น <br>   (1) การปฏิบัติตามคำสั่งของผู้มีอำนาจตามกฎหมาย<br>   (2) การปฏิบัติตามกฎหมายที่มูลนิธิฯ จำเป็นต้องปฏิบัติตามทั้งของในประเทศไทยและต่างประเทศ รวมถึงประกาศและระเบียบที่ออกตามกฎหมายดังกล่าว ทั้งนี้ หากมูลนิธิฯ จำเป็นต้องใช้ และ/หรือเปิดเผยข้อมูลส่วนบุคคลของท่านสำหรับการปฏิบัติหน้าที่ตามกฎหมายของมูลนิธิฯ หรือการเข้าทำสัญญากับท่าน มูลนิธิฯ อาจจะไม่สามารถจัดหา/ส่งมอบบริการให้แก่ท่าน หากมูลนิธิฯ ไม่สามารถเก็บรวบรวมข้อมูลส่วนบุคคลของท่านเมื่อมีการร้องขอ <br><br>3.1.4 เพื่อการดำเนินงานที่จำเป็นภายใต้ประโยชน์โดยชอบด้วยกฎหมายของมูลนิธิฯ หรือของบุคคลหรือนิติบุคคลอื่น โดยไม่เกินขอบเขตที่ท่านสามารถคาดหมายได้อย่างสมเหตุสมผล (Legitimate Interest) เช่น <br>   (1) การทำให้ข้อมูลส่วนบุคคลเป็นข้อมูลที่ไม่สามารถระบุตัวบุคคลได้ (Anonymous Data) <br>   (2) การป้องกัน รับมือ ลดความเสี่ยงที่อาจเกิดการกระทำการทุจริต ภัยคุกคามทางไซเบอร์ การทำผิดกฎหมายต่างๆ <br>   (3) การติดต่อ การบันทึกภาพ การบันทึกเสียงเกี่ยวกับการจัดประชุม อบรม สันทนาการ หรือออกบูธ (4) การรับ-ส่งพัสดุ<br>‍<br>3.2 เพื่อให้ท่านได้รับประโยชน์จากการใช้บริการ ตามที่ท่านเลือกให้ความยินยอมไว้ เช่น <br>   (1) เพื่อให้ท่านได้รับบริการที่ดียิ่งขึ้น และสอดคล้องกับความต้องการของท่าน<br>   (2) เพื่อให้ท่านได้รับข้อเสนอ คำแนะนำ และข่าวสารต่างๆ จากมูลนิธิฯ ทั้งนี้ ไม่ว่าจะเป็นบริการ ข่าวสาร หรือกิจกรรมของมูลนิธิฯ หรือของบุคคลที่มูลนิธิฯ เป็นตัวแทน นายหน้า ผู้จำหน่าย หรือของพันธมิตร หรือของบุคคลภายนอกที่มีความเกี่ยวข้องกับมูลนิธิฯ ตามแต่กรณีที่ท่านให้ความยินยอมไว้<br><br>
      4. มูลนิธิฯ อาจเปิดเผยข้อมูลส่วนบุคคลของท่านให้ใครบ้าง มูลนิธิฯ อาจเปิดเผยข้อมูลส่วนบุคคลของท่านให้แก่ผู้อื่นภายใต้ความยินยอมของท่านหรือภายใต้หลักเกณฑ์ที่กฎหมายอนุญาตให้เปิดเผยได้ โดยบุคคลหรือหน่วยงานที่เป็นผู้รับข้อมูลดังกล่าวจะเก็บรวบรวม ใช้ และ/หรือเปิดเผยข้อมูลส่วนบุคคลของท่านตามขอบเขตที่ท่านได้ให้ความยินยอมหรือขอบเขตที่เกี่ยวข้องในนโยบายฉบับนี้ มูลนิธิฯ อาจเปิดเผยข้อมูลส่วนบุคคลของท่านเพื่อวัตถุประสงค์ต่างๆ เช่น เพื่อการให้บริการแก่ท่าน เพื่อการนำเสนอบริการ เพื่อการวิเคราะห์และพัฒนาปรับปรุงบริการ เพื่อการทำวิจัยหรือจัดทำข้อมูลทางสถิติ เพื่อการประชาสัมพันธ์ของมูลนิธิฯ เพื่อการบริหารการดำเนินงาน เพื่อให้ผู้อื่นให้บริการสนับสนุนแก่ มูลนิธิฯ เพื่อการพิสูจน์ตัวตน โดยมูลนิธิฯ อาจเปิดเผยให้แก่บุคคลหรือหน่วยงานต่างๆ เช่น ผู้ประมวลผลข้อมูลส่วนบุคคล ผู้ให้บริการภายนอก ตัวแทนของมูลนิธิฯ ผู้รับจ้างช่วงงานต่อ ผู้มีอำนาจตามกฎหมาย นิติบุคคลหรือบุคคลใดๆ ที่มีความสัมพันธ์หรือมีสัญญาอยู่กับมูลนิธิฯ ซึ่งรวมตลอดถึง ผู้บริหาร พนักงาน ลูกจ้าง ผู้รับจ้าง ตัวแทน ที่ปรึกษาของมูลนิธิฯ และของบุคคลหรือหน่วยงานที่เป็นผู้รับข้อมูลดังกล่าว<br>‍<br>5. มูลนิธิฯ จัดเก็บข้อมูลส่วนบุคคลของท่านไว้นานเท่าใด มูลนิธิฯ จะเก็บรักษาข้อมูลส่วนบุคคลของท่านไว้ตามระยะเวลาที่จำเป็นในระหว่างที่ท่านมีความสัมพันธ์อยู่กับมูลนิธิฯ หรือตลอดระยะเวลาที่จำเป็นเพื่อให้บรรลุวัตถุประสงค์ที่เกี่ยวข้องในนโยบายฉบับนี้ ซึ่งอาจจำเป็นต้องเก็บรักษาไว้ต่อไปภายหลังจากนั้นหากมีกฎหมายกำหนดหรืออนุญาตไว้ เช่น จัดเก็บไว้เพื่อวัตถุประสงค์ในการพิสูจน์ตรวจสอบกรณีอาจเกิดข้อพิพาทภายในอายุความตามที่กฎหมายกำหนดเป็นระยะเวลาไม่เกิน 10 ปี ทั้งนี้ มูลนิธิฯ จะมีการดำเนินการในขั้นตอนที่เหมาะสม เพื่อทำการลบหรือทำลายข้อมูลส่วนบุคคล หรือทำให้เป็นข้อมูลที่ไม่สามารถระบุถึงตัวตนของท่านได้เมื่อหมดความจำเป็นหรือสิ้นสุดระยะเวลาดังกล่าว<br>‍<br>6. มูลนิธิฯ คุ้มครองข้อมูลส่วนบุคคลของท่านอย่างไรมูลนิธิฯ จะเก็บรักษาข้อมูลส่วนบุคคลของท่านไว้เป็นอย่างดีตามมาตรการเชิงเทคนิค (Technical Safeguard) และมาตรการเชิงบริหารจัดการ (Administrative Safeguard) และมาตราการป้องกันทางกายภาพ (Physical Safeguard) เพื่อธำรงไว้ซึ่งความลับ ความถูกต้องครบถ้วน สภาพความพร้อมใช้งานของข้อมูลส่วนบุคคล เพื่อป้องกันการเข้าถึง เก็บรวบรวม เปลี่ยนแปลง แก้ไข ใช้ และ/หรือเปิดเผยข้อมูลส่วนบุคคลโดยปราศจากอำนาจหรือโดยมิชอบ ทั้งนี้เป็นไปตามที่กฎหมายที่ใช้บังคับกำหนด มูลนิธิฯ ได้จัดให้มีมาตรการที่เหมาะสมเพื่อป้องกันการละเมิดข้อมูลส่วนบุคคล โดยได้กำหนดนโยบาย ระเบียบ และหลักเกณฑ์ในการคุ้มครองข้อมูลส่วนบุคคล เช่น มาตรการควบคุมการเข้าถึงข้อมูลส่วนบุคคลและการใช้งานอุปกรณ์สำหรับการจัดเก็บและประมวลผลข้อมูลส่วนบุคคลที่ปลอดภัยและเหมาะสม การจำกัดการเข้าถึงข้อมูลส่วนบุคคล การกำหนดสิทธิการเข้าถึงข้อมูลส่วนบุคคลของผู้ใช้งาน สิทธิในการอนุญาตให้ผู้เกี่ยวข้องที่ได้รับมอบหมายให้เข้าถึงข้อมูล และหน้าที่ความรับผิดชอบของผู้ใช้งาน เพื่อป้องกันการเข้าถึงข้อมูลส่วนบุคคล การเปิดเผย การล่วงรู้ หรือการลักลอบทำสำเนาข้อมูลส่วนบุคคล หรือการลักขโมยอุปกรณ์จัดเก็บหรือประมวลผลข้อมูลส่วนบุคคลโดยไม่ได้รับอนุญาต มากไปกว่านั้น มูลนิธิฯ ยังมีมาตรการสำหรับการตรวจสอบย้อนหลังเกี่ยวกับการเข้าถึง เปลี่ยนแปลง ลบ หรือถ่ายโอนข้อมูลส่วนบุคคลให้สอดคล้องเหมาะสมกับวิธีการและเครื่องมือที่ใช้ในการเก็บรวบรวม ใช้ หรือเปิดเผยข้อมูลส่วนบุคคล นอกจากนี้ ผู้บริหาร พนักงาน ลูกจ้าง ผู้รับจ้าง ตัวแทน ที่ปรึกษา และผู้รับข้อมูลจากมูลนิธิฯ มีหน้าที่ต้องรักษาความลับข้อมูลส่วนบุคคลตามมาตรการรักษาความลับที่มูลนิธิฯ กำหนดขึ้น<br>‍<br>7. สิทธิของท่านเกี่ยวกับข้อมูลส่วนบุคคลมีอะไรบ้าง สิทธิของท่านในข้อนี้เป็นสิทธิตามกฎหมายที่ท่านควรทราบ โดยท่านสามารถขอใช้สิทธิต่างๆ ได้ภายใต้ข้อกำหนดของกฎหมาย และนโยบายที่กำหนดไว้ในขณะนี้หรือที่จะมีการแก้ไขเพิ่มเติมในอนาคต ตลอดจนหลักเกณฑ์ตามที่มูลนิธิฯ กำหนดขึ้น และในกรณีท่านมีอายุไม่ครบ 20 ปีบริบูรณ์ หรือถูกจำกัดความสามารถในการทำนิติกรรมตามกฎหมาย ท่านสามารถขอใช้สิทธิโดยให้บิดาและมารดา ผู้ใช้อำนาจปกครอง หรือมีผู้อำนาจกระทำการแทนเป็นผู้แจ้งความประสงค์ <br>‍<br> 7.1 สิทธิขอถอนความยินยอม : หากท่านได้ให้ความยินยอมให้มูลนิธิฯ เก็บรวบรวม ใช้ และ/หรือเปิดเผยข้อมูลส่วนบุคคลของท่าน (ไม่ว่าจะเป็นความยินยอมที่ท่านให้ไว้ก่อนวันที่กฎหมายคุ้มครองข้อมูลส่วนบุคคลใช้บังคับหรือหลังจากนั้น) ท่านมีสิทธิที่จะถอนความยินยอมเมื่อใดก็ได้ตลอดระยะเวลาที่ข้อมูลส่วนบุคคลของท่านอยู่กับมูลนิธิฯ เว้นแต่มีข้อจำกัดสิทธินั้นโดยกฎหมายหรือมีสัญญาที่ให้ประโยชน์แก่ท่านอยู่ ทั้งนี้ การถอนความยินยอมของท่านอาจส่งผลกระทบต่อท่านจากการใช้บริการต่างๆ เช่น ท่านจะไม่ได้รับสิทธิประโยชน์ หรือข้อเสนอใหม่ๆ ไม่ได้รับบริการที่ดียิ่งขึ้นและสอดคล้องกับความต้องการของท่าน หรือไม่ได้รับข้อมูลข่าวสารอันเป็นประโยชน์แก่ท่าน เป็นต้น เพื่อประโยชน์ของท่าน จึงควรศึกษาและสอบถามถึงผลกระทบก่อนถอนความยินยอม<br>‍<br> 7.2 สิทธิขอเข้าถึงข้อมูล: ท่านมีสิทธิขอเข้าถึงข้อมูลส่วนบุคคลของท่านที่อยู่ในความรับผิดชอบของมูลนิธิฯ และขอให้มูลนิธิฯ ทำสำเนาข้อมูลดังกล่าวให้แก่ท่าน รวมถึงขอให้มูลนิธิฯ เปิดเผยว่ามูลนิธิฯ ได้ข้อมูลส่วนบุคคลของท่านมาได้อย่างไร <br>‍<br> 7.3 สิทธิขอถ่ายโอนข้อมูล : ท่านมีสิทธิขอรับข้อมูลส่วนบุคคลของท่านในกรณีที่มูลนิธิฯ ได้จัดทำข้อมูลส่วนบุคคลนั้นอยู่ในรูปแบบให้สามารถอ่าน หรือใช้งานได้ด้วยเครื่องมือหรืออุปกรณ์ที่ทำงานได้โดยอัตโนมัติ และสามารถใช้หรือเปิดเผยข้อมูลส่วนบุคคลได้ด้วยวิธีการอัตโนมัติ รวมทั้งมีสิทธิขอให้มูลนิธิฯ ส่งหรือโอนข้อมูลส่วนบุคคลในรูปแบบดังกล่าวไปยังผู้ควบคุมข้อมูลส่วนบุคคลอื่นเมื่อสามารถทำได้ด้วยวิธีการอัตโนมัติ และมีสิทธิขอรับข้อมูลส่วนบุคคลที่มูลนิธิฯ ส่งหรือโอนข้อมูลส่วนบุคคลในรูปแบบดังกล่าวไปยังผู้ควบคุมข้อมูลส่วนบุคคลอื่นโดยตรง เว้นแต่ไม่สามารถดำเนินการได้เพราะเหตุทางเทคนิค ทั้งนี้ ข้อมูลส่วนบุคคลของท่านข้างต้นต้องเป็นข้อมูลส่วนบุคคลที่ท่านได้ให้ความยินยอมแก่มูลนิธิฯ ในการเก็บรวบรวม ใช้ และ/หรือเปิดเผย หรือเป็นข้อมูลส่วนบุคคลที่มูลนิธิฯ จำเป็นต้องเก็บรวบรวม ใช้ และ/หรือเปิดเผยเพื่อให้ท่านสามารถใช้บริการของมูลนิธิฯ ได้ตามความประสงค์ซึ่งท่านเป็นคู่สัญญาอยู่กับมูลนิธิฯ หรือเพื่อใช้ในการดำเนินการตามคำขอของท่านก่อนใช้บริการของมูลนิธิฯ หรือเป็นข้อมูลส่วนบุคคลอื่นตามที่ผู้มีอำนาจตามกฎหมายกำหนด <br>‍<br>7.4 สิทธิขอคัดค้าน : ท่านมีสิทธิขอคัดค้านการเก็บรวบรวม ใช้ และ/หรือเปิดเผยข้อมูลส่วนบุคคลของท่านในเวลาใดก็ได้ หากการเก็บรวบรวม ใช้ และ/หรือเปิดเผยข้อมูลส่วนบุคคลของท่านที่ทำขึ้นเพื่อการดำเนินงานที่จำเป็นภายใต้ประโยชน์โดยชอบด้วยกฎหมายของมูลนิธิฯ หรือของบุคคลหรือนิติบุคคลอื่น โดยไม่เกินขอบเขตที่ท่านสามารถคาดหมายได้อย่างสมเหตุสมผล หรือเพื่อดำเนินการตามภารกิจเพื่อสาธารณประโยชน์ หากท่านยื่นคัดค้าน มูลนิธิฯ จะยังคงดำเนินการเก็บรวบรวม ใช้ และ/หรือเปิดเผยข้อมูลส่วนบุคคลของท่านต่อไปเฉพาะที่มูลนิธิฯ สามารถแสดงเหตุผลตามกฎหมายได้ว่ามีความสำคัญยิ่งกว่าสิทธิขั้นพื้นฐานของท่าน หรือเป็นไปเพื่อการยืนยันสิทธิตามกฎหมาย การปฏิบัติตามกฎหมาย หรือการต่อสู้ในการฟ้องร้องตามกฎหมายตามแต่ละกรณี นอกจากนี้ ท่านยังมีสิทธิขอคัดค้านการเก็บรวบรวม ใช้ และ/หรือเปิดเผยข้อมูลส่วนบุคคลของท่านที่ทำขึ้นเพื่อวัตถุประสงค์เกี่ยวกับการตลาดแบบตรง หรือเพื่อวัตถุประสงค์เกี่ยวกับการศึกษาวิจัยทางวิทยาศาสตร์ ประวัติศาสตร์ หรือสถิติได้อีกด้วย<br><br>7.5 สิทธิขอให้ลบหรือทำลายข้อมูล: ท่านมีสิทธิขอลบหรือทำลายข้อมูลส่วนบุคคลของท่าน หรือทำให้ข้อมูลส่วนบุคคลเป็นข้อมูลที่ไม่สามารถระบุตัวท่านได้ หากท่านเชื่อว่าข้อมูลส่วนบุคคลของท่านถูกเก็บรวบรวม ใช้ และ/หรือเปิดเผยโดยไม่ชอบด้วยกฎหมายที่เกี่ยวข้อง หรือเห็นว่ามูลนิธิฯ หมดความจำเป็นในการเก็บรักษาไว้ตามวัตถุประสงค์ที่เกี่ยวข้องในนโยบายฉบับนี้ หรือเมื่อท่านได้ใช้สิทธิขอถอนความยินยอมหรือใช้สิทธิขอคัดค้านตามที่แจ้งไว้ข้างต้นแล้ว<br><br> 7.6 สิทธิขอให้ระงับการใช้ข้อมูล: ท่านมีสิทธิขอให้ระงับการใช้ข้อมูลส่วนบุคคลชั่วคราวในกรณีที่มูลนิธิฯ อยู่ระหว่างตรวจสอบตามคำร้องขอใช้สิทธิขอ<br>แก้ไขข้อมูลส่วนบุคคลหรือขอคัดค้านของท่าน หรือกรณีอื่นใดที่มูลนิธิฯ หมดความจำเป็นและต้องลบหรือทำลายข้อมูลส่วนบุคคลของท่านตามกฎหมายที่เกี่ยวข้องแต่ท่านขอให้มูลนิธิฯ ระงับการใช้แทน <br>‍<br>7.7 สิทธิขอให้แก้ไขข้อมูล: ท่านมีสิทธิขอแก้ไขข้อมูลส่วนบุคคลของท่านให้ถูกต้อง เป็นปัจจุบัน สมบูรณ์ และไม่ก่อให้เกิดความเข้าใจผิด<br><br>7.8 สิทธิร้องเรียน: ท่านมีสิทธิร้องเรียนต่อผู้มีอำนาจตามกฎหมายที่เกี่ยวข้อง หากท่านเชื่อว่าการเก็บรวบรวม ใช้ และ/หรือเปิดเผยข้อมูลส่วนบุคคลของท่านเป็นการกระทำในลักษณะที่ฝ่าฝืนหรือไม่ปฏิบัติตามกฎหมายที่เกี่ยวข้องการใช้สิทธิของท่านดังกล่าวข้างต้นอาจถูกจำกัดภายใต้กฎหมายที่เกี่ยวข้อง และมีบางกรณีที่มีเหตุจำเป็นที่มูลนิธิฯ อาจปฏิเสธหรือไม่สามารถดำเนินการตามคำขอใช้สิทธิข้างต้นของท่านได้ เช่น ต้องปฏิบัติตามกฎหมายหรือคำสั่งศาล เพื่อประโยชน์สาธารณะ การใช้สิทธิอาจละเมิดสิทธิหรือเสรีภาพของบุคคลอื่น เป็นต้น หากมูลนิธิฯ ปฏิเสธ คำขอข้างต้น มูลนิธิฯ จะแจ้งเหตุผลของการปฏิเสธให้ท่านทราบด้วย <br><br>ทั้งนี้ ท่านสามารถติดต่อมูลนิธิฯ เพื่อขอใช้สิทธิต่างๆ ได้ที่<br>สำนักงานของมูลนิธิฯ เลขที่ 1 อาคารธนาคารกสิกรไทย ชั้น 29 ซอยราษฎร์บูรณะ 27/1 แขวงราษฎร์บูรณะ เขตราษฎร์บูรณะ กรุงเทพมหานคร 10140 โทรศัพท์: 02-8675718<br>‍<br>8. มูลนิธิฯ จะแก้ไขเพิ่มเติมหรือปรับปรุงนโยบายการคุ้มครองข้อมูลส่วนบุคคลหรือไม่<br> มูลนิธิฯ อาจพิจารณาทบทวนเพื่อแก้ไขเพิ่มเติมหรือปรับปรุงนโยบายฉบับนี้เป็นครั้งคราวตามความเหมาะสมและเท่าที่กฎหมายอนุญาต ทั้งนี้ ในกรณีที่มีการแก้ไขเพิ่มเติมหรือเปลี่ยนแปลงนโยบายฉบับนี้ มูลนิธิฯ จะดำเนินการปิดประกาศนโยบายฉบับปัจจุบันที่สำนักงานของมูลนิธิฯ และนำส่งให้ท่านทราบ <br>‍<br>9. ท่านจะติดต่อมูลนิธิฯ ได้อย่างไร <br>หากท่านมีข้อเสนอแนะ หรือต้องการสอบถามข้อมูลเกี่ยวกับรายละเอียดการเก็บรวบรวม ใช้ และ/หรือเปิดเผยข้อมูลส่วนบุคคลของท่าน รวมถึงการขอใช้สิทธิตามนโยบายฉบับนี้ ท่านสามารถติดต่อมูลนิธิฯ ได้ที่<br>สำนักงานของมูลนิธิฯ เลขที่ 1 อาคารธนาคารกสิกรไทย ชั้น 29 ซอยราษฎร์บูรณะ 27/1 แขวงราษฎร์บูรณะ เขตราษฎร์บูรณะ กรุงเทพมหานคร 10140 <br>โทรศัพท์ : 02-8675718</p>
  </div>
  <div class="freespace"></div>